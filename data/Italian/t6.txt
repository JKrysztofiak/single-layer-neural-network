Allievo di Francesco Cossiga, inizia la sua militanza nella Democrazia Cristiana e diventa assistente parlamentare di Francesco D'Onofrio. Nel 1994, dopo lo scioglimento della DC, entra con D'Onofrio nel Centro Cristiano Democratico (CCD) ed e capo segreteria di Pier Ferdinando Casini[1].

Nel 1998 abbandona il CCD per seguire Cossiga nell'UDR, a sostegno dei governi di centrosinistra,[3] divenendo consigliere del ministro UDR Gianguido Folloni.

Dopo lo scioglimento dell'UDR (1999), passa prima all'Unione per la Repubblica di Cossiga e poi a Democrazia Europea di Andreotti e D'Antoni.[4] Nel febbraio del 2000 Pedica da vita, insieme ad Alessandro Meluzzi (un altro ex UDR), ai "Cristiano Democratici Europei", un movimento di ispirazione centrista, presente soprattutto nel Lazio,[4] che aderisce all'Unione Democratici per l'Europa (UDEUR) di Mastella.

Si candida alle elezioni europee del 2004 per il Patto Segni Scognamiglio, ottenendo 164 preferenze nella circoscrizione Italia nord-occidentale[5] e 865 nella circoscrizione Italia centrale.[6]

Negli anni successivi si avvicino al progetto della nuova Democrazia Cristiana per le Autonomie di Gianfranco Rotondi, per staccarsene dopo la scelta di questo per il centrodestra, e approdo infine all'Italia dei Valori.[4] 
