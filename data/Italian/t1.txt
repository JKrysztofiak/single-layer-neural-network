Ambientato nei primi anni del XVIII secolo (la storia inizia nel 1709, "due anni dopo la morte del Gran Mogol Aurangzeb"), narra le avventure sul mare africano e arabico di Tom e Dorian Courteney (figli di sir Henry "Hal" Courteney, protagonista dei romanzi precedenti della serie) e dei nipoti Sir Francis (figlio del loro fratello maggiore William) spinto in mare dall'odio per lo zio Tom, e Christopher (figlio dell'altro fratello Guy, ma in realta figlio naturale di Tom).

Tom e Dorian, a bordo della Centaurus insieme alle rispettive mogli Sarah e Yasmini, salvano da un attacco di pirati la Dowager, che trasporta un carico di merci per conto della commerciante Ana Duarte. Rientrati a Citta del Capo dopo qualche mese scampano ad un tentativo di omicidio da parte di Francis, loro nipote, scappato dall'Inghilterra poiche il patrigno aveva svenduto la sua proprieta per debiti di gioco, e ansioso di vendicarsi di Tom che aveva ucciso, per legittima difesa, suo padre. Scampato all'assassinio Tom, Dorian e Francis si riappacificano e, insieme alla Duarte, partono con due navi commerciali verso Madras (Tom e Francis) e le isole Laccadive (Dorian). La nave di Tom naufraga ma riescono a raggiungere un piccolo avamposto inglese, Brinjoan (ora Vilinjam o Brinhjohn, nella regione del Distretto di Thiruvananthapuram). 
